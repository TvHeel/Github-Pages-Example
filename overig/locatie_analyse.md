# Locatie analyse
Tijdens het gesprek voorafgaand aan de pentest van het bedrijf Citrus Andriessen, gaven ze aan dat alle vormen van testen mogelijk waren.
Als groep is er daarom besloten om ook te kijken naar zowel phishing als fysieke veiligheid. Vanwege de COVID-19 en de tijdslimieten was het
niet mogelijk deze testen te doen fysiek op locatie. Om die reden is er via het internet een locatie analyse gedaan van het bedrijf. 

## Aanpak
Om een goede analyse te kunnen maken is er een juiste aanpak nodig. Aangezien een social engineering onderzoek vaak fysiek is, worden vaak de voglende technieken toegepast:
- **Meekijken (shoulder surfing)**<br />
Veel ondernemers werken nog even door in de trein, in een gedeeld kantoor of bedrijfsverzamelpand. Erg praktisch, maar hou er rekening mee dat er gemakkelijk over je schouder meegekeken kan worden terwijl jij of je medewerkers wachtwoorden intypen en/of werken aan/met gevoelige informatie.
- **Afval doorzoeken (dumpster diving)**<br />
Een bekende methode om simpel veel relevante en soms zelfs gevoelige gegevens te bemachtigen is het snuffelen in het afval van een bedrijf. Vergis je niet, zelfs schijnbaar onschuldige informatie als een bellijst, organogram of functieomschrijving kan nuttig zijn in een gerichte aanval.
- **Verspreiding van besmette USB-sticks**<br />
Hoe groot of klein je onderneming ook is, de kans is groot dat medewerkers iets kwijtraken of vinden. Dit kan een shawl, handschoen maar ook een USB-stick zijn. In een gerichte social engineering poging kan een aanvaller moedwillig een besmette USB-stick 'kwijtraken' die bij de receptie wordt afgeleverd. Op het moment dat de receptioniste de stick in de computer steekt heeft de aanvaller zijn doel bereikt en bijvoorbeeld toegang tot de (interne) systemen.
- **Impersonatie**<br />
Wanneer impersonatie wordt toegepast zal een aanvaller zich voordoen als iemand die je mogelijk vertrouwt om zo jou of je medewerkers om de tuin te leiden. Weet jij waarom de internetmonteur toegang nodig had tot de serverruimte van het bedrijf en hoe kun je er zeker van zijn dat hij zegt wie hij is?
- **Afleiding**<br />
Het afleiden van bijvoorbeeld baliemedewerkers met een goede smoes, verwarrend telefoongesprek of pakketbezorging kan voor een aanvaller een goed middel zijn om zijn/haar doel te bereiken.
  
Nu dit niet mogelijk is, heeft er vooral digitale social engineering plaatsgevonden. Dit is er gedaan via Open Source Intelligence (OSINT):
- **Satellietbeelden**<br />
  Er is gekeken naar deze beelden om een goed overzicht te krijgen van de locatie.
- **Google Maps**<br />
  Het bedrijf heeft een 360Â° Maps viewer op de website staan. Deze is gebruikt om kwetsbaarheden te zoeken in de fysieke veiligheid.

## Informatie verzameling
De informatie is verzameld op basis van de aanpak die gehanteerd is. De resulterende informatie is strikt geheim en zal niet in details worden
besproken. Wel kan er gezegd worden dat er kwetsbaarheden in de fysieke veiligheid van het gebouw gevonden zijn. Deze kwetsbaarheden kunnen onderverdeeld
worden in binnen - en buitenruimte.

## Resultaat
Voor dit onderzoek is een rapport gemaakt voor het bedrijf. Aangezien deze informatie strikt geheim is, is dit beveiligd met een wachtwoord. 
Het in detail tredende 'Social Engineering' document is op [deze](https://joeladams.nl/company-pentest/) website te vinden.
